Afstande mellem punkter i planen. {#afstande-mellem-punkter-i-planen. .unnumbered}
=================================

Forskellige afstande mellem punkter i planen. Kald punkterne
$p=(x_1,y_1)$ og $q=(x_2,y_2)$:

-   Euklidisk afstand mellem $p$ og $q$ er
    $\sqrt{(x_2-x_1)^2+(y_2-y_1)^2}$. Det er det, vi kender mest - det,
    der kommer ud af at bruge Pythagoras.

-   Manhattanafstanden er $|x_2-x_1|+|y_2-y_1|$. Det er afstanden, når
    man er tvunget til at bevæge sig langs akserne, som vi kender det
    fra vejene i mange amerikanske byer, herunder på Manhattan. Den
    kaldes også taxi-afstanden.

-   Max-afstanden er maksimum af $|x_2-x_1|$ og $|y_2-y_1|$. Den kaldes
    også skak-konge afstanden: Kongen i skak kan gå diagonalt eller
    langs de to akser. Et diagonalt move fra (a,b) til (a+k,b+k) tænkes
    at have længde k - som i skak. Skal man fra eksempelvis $(1,4)$ til
    $(3,7)$ kan skakkongen gå fra $(1,4)$ til $(3,6)$ - det stykke har
    længde $2$ og derefter fra $(3,6)$ til $(3,7)$ langs $y$-aksen - st
    stykke på længde $1$. Samlet afstand er $3$, maksimum af $|3-1|$ og
    $|7-4|$.

-   Posthusafstanden[^1] mellem $p$ og $q$ er
    $\sqrt{x_1^2+y_1^2}+\sqrt{x_2^2+y_2^2}$. Man kan tænke på, at der
    ligger et posthus i Origo og vi skal sende et brev fra $p$ til $q$.
    Det bliver transporteret fra $p$ til posthuset først og derefter fra
    posthuset til $q$.

[^1]: Den hedder også British Rail afstanden eller, hvis man er fransk,
    SNCF (Société Nationale des Chemins de fer Français) -afstanden. Man
    tænker sig, at man altid skal rejse via London (eller Paris) for at
    komme med tog fra et sted til et andet.
